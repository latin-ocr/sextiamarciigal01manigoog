X1v PRAEFATIO.

que describeret. Atque ita Amarcius sui temporis
morum iudex tantum mala ut fieri solet conspicatus
eos qui Romae praecipua saturas scripserunt imitatus
est scilicet Horatium 1) Persium Iuvenalem. Quo fit
ut Teutonicae res saepissime Romanae antiquitatis
facie atque colore depingantur oui vitio fere omnes
medii aevi poetae succubuerunt Quid sentiat auctor
de rebus carmine tractandis facile cognosci potest ex
primi libri capite primo cui inscripsit „epilogus de ,
virtutibus patrum et posteriorum viciis“: et nimis
queritur de sui temporis rerum malo statu moribus-
que depravatis et vehementer in caelum fert res tem-
poris acti, quod per totum carmen factum esse facile
perspicias. Amarcius si Germanicam vetustatem meram
descripsisset, maximam ei gratiam haberemus, sed
paucis exceptis cum prioris aetatis bona laudat, exempla
ex bibliis sanctis sumpsit, quam ob rem pro Germanis
plerumque Hebraei laudibus efferuntur. Sui autem
temporis Hebraeos maxime perosos habuit Amarcius,
ut tunc solebant viri ecclesiastici invadere Iudaeos
religioso quodam furore atque odio. nt quae recen·
tioris aetatis mala enumerat poeta, maiore ex parte
, hausit ex satiricorum Romanorum scriptis supra com·
memoratorum, ita ut saepe Romani mores pro Ger·
manicis vellicentur. Quod scriptorum medii aevi com-
mune vitium esse nemo ignorat.

Auctor carmen suum in quattuor libros divisit,
quibus materiae dispositio minime respondet. Primis
enim libri primi capitibus in eommunia vitia locutus
ut sunt avaritia libido superbia luxuria, in posteriore
parte libri primi atque in toto libro secundo Iudaeis
Christianae fidei expertibus more clerici Christiani
maledicit. Quae pars magis episodua quae vocatur dici
potest quam ut totum carmen continuet. Dein in

1) ld iam cognovit Hugo de Trimberg in registro suo de
Amarcio ita locutus: „Horatium in satiris suis imitatus.“ 2⁵·

 

